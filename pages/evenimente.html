<!DOCTYPE html>
<html>

<head>
    <meta charset="UTF-8" />
    <link rel="stylesheet" type="text/css" href="../css/style.css">
    <meta name="viewport" content="width=device-width, initial-scale=1.0" />
    <link rel="stylesheet" href="https://cdnjs.cloudflare.com/ajax/libs/font-awesome/5.15.2/css/all.min.css" />

</head>
<title>Apicultura la sudul tarii </title>

<body>

    <header>

        <a href="../index.html">
            Apicultura la sudul tarii
            <i class="fas fa-running logo"> </i>
        </a>

        <i id="menu-btn" class="fas fa-bars" onclick="show()"></i>

    </header>

    <div class="page-container">

        <aside id="side-menu">
            <a href="../index.html">Acasa</a>
            <a href="evenimente.html">Informatii</a>
            <a href="contacte.html">Contacte</a>
        </aside>


        <main>

            <h2 class="title">Informatii <h2>

                    <div class="row row-event">
                        <div class="col-100">
                            <div class="event">
                                <h4>Apicultura</h4>
                                <p>
                                    Apicultura (din lat. apis care înseamnă albină) este o ramură a zootehniei care
                                    studiază biologia și tehnologia creșterii și exploatării albinelor, în scopul
                                    obținerii de producții apicole ridicate și a sporirii producției de semințe la
                                    plantele agricole entomofile. Datorită particularităților biologice specifice,
                                    albinele furnizează omului importante produse, iar prin acțiunea de polenizare
                                    încrucișată a plantelor entomofile asigură însemnate sporuri de producție la multe
                                    culturi agricole.
                                    Istoria apiculturii
                                    Pe parcursul întregii sale existențe, omul a vânat cuiburile de albine sălbatice și
                                    le-a luat mierea. Apicultorii au folosit stupii și au recoltat miere de la ei cu cel
                                    puțin 4500 de ani în urmă.[1] Pe parcursul ultimelor decenii (din anii 1800 până în
                                    prezent), cunoștințele despre apicultură au crescut, ca urmare a cercetărilor
                                    efectuate de arheologi, filologi și oameni de știință.

                                    Albinele sălbatice

                                    Căutător de miere prezentat în pictura din perioada 6000 î.Hr. de lângă Valencia în
                                    Spania
                                    Se presupune că primii oameni au luat miere de la albine din cuiburile construite în
                                    copaci sau în alte locuri. Colectarea de miere din cuiburi sălbatice se efectuează
                                    până în prezent, cu excepția regiunilor unde a fost înlocuită total de apicultură.
                                    Erau vânate cuiburile de albine melifere (Apis) și speciile mari de albine care nu
                                    înțeapă (Meliponinae). Nu numai omul a fost un vânător al cuiburilor de albine, ci
                                    și unele mamifere ca cimpanzeii care au fost observați folosindu-și mâinile sau bețe
                                    pe care le introduceau în cuib pentru a le scoate unse cu miere.

                                    Cea mai veche dovadă arheologică asupra vânatului albinelor melifere (Apis
                                    mellifera) este un desen de pe o piatră din epoca mezolitică care a fost găsit în
                                    estul Spaniei și datează din perioada 6000 î. Hr. În acea perioadă, nu la mult timp
                                    după ultima Eră glaciară care a avut loc la circa 9000 î. Hr., se presupune că în
                                    regiune a existat un climat optim. Desenul fost folosit ca simbol al celui de-al
                                    18-lea Congres Internațional de Apicultură de la Madrid din 1961 și a apărut în
                                    numeroase reviste și cărți apicole. Persoana reprezentată, în general considerată a
                                    fi o femeie, ia miere dintr-o grotă situată în fața unei stânci. Nu există dovezi
                                    asupra existenței unei surse de fum sau a unei îmbrăcăminți de protecție.

                                    Alte picturi pe stâncă realizate înaintea erei noastre în India și Africa de Sud
                                    arată fapul că vânătoarea de miere sau chiar apicultura a fost o activitate
                                    organizată care implica alcătuirea de echipe de bărbați și femei.

                                    În Africa de Sud și Zimbabwe existau albine Apis mellifera, iar într-o pictură
                                    descoperită în Zimbabwe se distinge faptul că fumul era deja folosit. În Asia
                                    existau albine Apis dorsata ale căror cuiburi au fost descrise într-o pictură
                                    indiană post-mezolitică, descoperită în 1984.

                                    Apicultura tradițională (stupul fix)
                                    Stupii orizontali
                                    Înainte ca apicultura în păduri să fie practicată, prin anii 2500 î.Hr., în Egiptul
                                    Antic se practica o apicultură avansată. Primele reprezentări datează din 2450 î.Hr.
                                    și apar într-o scenă care a format o parte a unui basorelief al unui templu al
                                    soarelui, de lângă Nilul inferior. Cele mai bune dovezi ale existenței apiculturii
                                    în lumea antică, provin din mormintele egiptene. Există scene, puține la număr, în
                                    care pot fi observate mierea din faguri și stupii, care documentează ce s-a
                                    întâmplat în acele timpuri. Stupii egipteni folosiți cu câteva mii de ani în urmă
                                    erau cilindrici și nu difereau foarte mult de cei găsiți în ținuturi mai izolate ale
                                    țării, în zilele noastre.

                                    Cele mai recente dovezi scrise despre apicultura cu stupi datează din perioada 1500
                                    î. Hr., iar câteva dintre ele au fost ilustrate de Neufeld, E. (1979) în lucrarea
                                    Apiculture in ancient Palestine (early and middle Iron Age) within the framework of
                                    the ancient Near East. Ele formează o parte a unui cod de legi hittite,
                                    inscripționate pe tăblițe de lut găsite în câmpia Anatoliei, la 1000 de km de nordul
                                    Egiptului. Legile reglementau amenzile care trebuiau plătite de un hoț care fura
                                    stupi goi sau ocupați. Stupii tradiționali utilizați în prezent în Anatolia sunt
                                    încă cilindri orizontali.


                                    Stupi orizontali din regiunea Fada N'Gourma (Burkina Faso)
                                    După ce imperiul egiptean a intrat în declin, imperiul grecesc a devenit o mare
                                    putere. Pentru egipteni apicultura reprezenta o artă importantă și sofisticată, iar
                                    grecii i-au adus puține schimbări. Stupii erau orizontali, alungiți și aproximativ
                                    cilindrici. Erau făcuți din lut, lemn, nuiele și arbore de plută. Aristotel (384
                                    -322 î. Hr.), unul din cei mai importanți filosofi ai Greciei Antice, nu s-a
                                    preocupat foarte mult de studiul biologiei: el nu știa cum luau ființă ouăle într-o
                                    familie de albine, și deși era conștient că trebuie să existe un conducător, credea
                                    că există mai multe albine care depun ouă:

                                    Ele trebuie sau să își aducă puiet de undeva ... sau să îl genereze singure, sau să
                                    aducă pe cineva (trântori) și să genereze altele. Dacă le generează trebuie să fie
                                    cu sau fără copulație: dacă primele albine (lucrătoare) pot fi generate dintr-o
                                    unire a albinelor, trântori din trântori și regi din regi sau toate celelalte pot fi
                                    generate din cele numite regi sau conducători, sau din unirea trântorilor cu
                                    albinele (lucrătoare), unii spun că primele sunt masculi, iar ultimele sunt femele,
                                    în timp ce alții spun că albinele sunt masculi și trântorii femele.[2]
                                    El afirma că o familie are probleme, dacă există prea mulți sau prea puțini
                                    conducători.[3]

                                    Scriitorii romani Cato, Varro, Columella și Palladius cunoșteau partea comercială a
                                    afacerii.[4] Romanii erau cei care supravegheau stupine comerciale în Spania. Din
                                    scrierile Romei Antice s-au păstrat mai multe dovezi despre apicultura de pe acele
                                    meleaguri. Există descrieri clare ale celor nouă materiale din care erau făcuți
                                    stupii: lut, cărămizi, bălegar, bușteni, scânduri din lemn, tulpini de fenicul,
                                    nuiele împletite, arbore de plută, sau mică transparentă. Stupii erau orizontali și
                                    aveau dimensiunile de 30 X 30 X 90 cm.


                                    Monedă din Argentina, 1724
                                    În America Centrală, populația maya practica în mod tradițional apicultura, în stupi
                                    orizontali, cu albine care nu înțepau, din specia Melipona beecheii. Săpăturile
                                    arheologice din 1970 au scos la iveală stupi folosiți în urmă cu câteva secole care
                                    se aseamănă foarte mult cu cei folosiți în prezent.

                                    Stupii verticali

                                    Stupi din lemn în Stripeikiai Lituania
                                    În nordul munților Alpi și în Caucaz erau utilizați bușteni așezați vertical, în
                                    unele zone existând chiar și o ușă laterală. Administrarea stupinei este mult mai
                                    restrictivă în cazul utilizării stupilor verticali în comparație cu stupii
                                    orizontali de la care mierea putea fi extrasă ușor fără a fi nevoie ca albinele să
                                    fie omorâte. În cazul stupilor verticali care nu aveau prevăzută o ușă laterală,
                                    albinele erau cel mai adesea omorâte prin asfixiere sau prin afumare cu sulf.
                                    Apicultorii din Anglia [5] erau sfătuiți să ierneze stupi de greutate medie, iar
                                    mierea era recoltată de la stupii grei și de la cei ușori. Metodele de extracție a
                                    mierii utilizate în jurul anului 1500 nu mai necesitau omorârea albinelor. Deasupra
                                    sau dedesubtul stupului se utiliza o extensie în care albinele adunau mierea sau în
                                    timpul culesului albinele erau dirijate înspre un alt stup în care colectau mierea.

                                    Progresul științific
                                    În perioada anilor 1600 - 1700 științele au cunoscut o dezvoltare considerabilă, iar
                                    în domeniul apiculturii progresele au fost făcute între anii 1568 și 1792, în
                                    special în domeniul biologiei. În 1800 se cunoșteau deja realități de bază despre
                                    comportamenul, anatomia și fiziologia albinei europene, Apis mellifera. Substanțele
                                    produse de albine erau diferențiate de cele colectate de ele: puietul și ceara erau
                                    produse în stup; nectarul, polenul și propolisul erau produse de plante și colectate
                                    de la ele de albine. Adesea cunoștințele nu erau răspândite în afara Europei sau în
                                    afara locului unde erau descoperite, de aceea se întâmpla ca aceeași descoperire să
                                    fie făcută mai târziu într-o altă parte a lumii. În general noile cunoștințe erau
                                    teoretice, iar dezvoltarea majoră în apicultura practică a început în jurul anului
                                    1850 în America de Nord.

                                    Apicultura modernă

                                    Tipul de stup tradițional - Muzeul Satului Branean, Bran
                                    În cadrul apiculturii tradiționale erau utilizați stupii ficși în care albinele
                                    construiau fagurii de sus în jos și îi fixau cu ceară și pe părțile laterale.
                                    Astfel, un fagure putea fi scos, doar dacă era tăiat. În cazul stupilor orizontali
                                    accesul se putea face mai ușor, prin două părți, față de stupii verticali care
                                    puteau fi accesați doar prin partea de jos.

                                    În Anglia au existat experimente prin care se încerca construirea stupilor din
                                    diferite unități. În 1649, William Mew a inventat un stup care era format din cutii
                                    stratificate, fără rame. Albinele aveau tendința să depună miere în cutiile de
                                    deasupra care erau scoase atunci când erau pline de faguri cu miere. Gedle a
                                    patentat în 1675 un stup care avea câte un cadru în interiorul fiecărei cutii, cadru
                                    de pe care albinele trebuiau să înceapă construcția fagurelui.


                                    Stupul grecesc
                                    Stadiile de dezvoltare a stupilor au condus la stupul cu rame mobile care este
                                    folosit în prezent. Stupul cu rame mobile este originar din Grecia și a fost descris
                                    de Sir George Wheler în cartea sa din 1682, A journey into Greece. Autorul a descris
                                    stupii pe care i-a văzut în mănăstirea Sfântul Cyriacus de pe muntele Himet din
                                    Attica. Stupul avea forma unui vas mare pentru flori, iar albinele își construiau
                                    fagurii de la niște rame așezate peste vas, care nu erau lipite de marginile
                                    laterale, pentru a putea fi scoase una câte una. Cu acești stupi călugării efectuau
                                    mai multe operațiuni: inspectau și manevrau familiile în timp ce albinele lucrătoare
                                    se aflau la cules, divizau familiile, controlau roitul, recoltau miere fără să
                                    distrugă ramele cu puiet și se asigurau că albinele au suficientă hrană pentru a
                                    putea supraviețui peste iarnă.

                                    În 1970, Abbot della Rocca, care a văzut stupi în Insula Creta, și care erau
                                    probabil asemănători celor din Grecia, a publicat cartea Traité complet sur les
                                    abeilles în care există un pasaj în volumul 2 (p. 467-469) din care reiese că el a
                                    înțeles importanța spațiului care trebuie lăsat albinei pentru a se deplasa printre
                                    faguri. Și François Huber a înțeles importanța spațiului albinei denumindu-l:
                                    distanța egală care trebuie păstrată în mod uniform între faguri. Huber a consturit
                                    un stup cu rame mobile de tip acordeon care putea fi deschis ca o carte. În Anglia,
                                    Robert Golding a descris în 1947 un stup grecesc îmbunătățit cu rame între care se
                                    păstra o distanță corespunzătoare. Alți stupi cu rame mobile au fost inventați în
                                    1806 de Petr Prokopovich din Rusia și în 1848 de Dzierzon din Germania, însă ramele
                                    erau așezate prea aproape de pereții stupului, iar albinele uneau cele două părți cu
                                    fagure sau propolis, astfel încât trebuia ca ramele să fie tăiate pentru a putea fi
                                    scoase afară. Toți acești stupi au fost invenții destinate stupăritului în zonele de
                                    pădure și aveau o ușiță în partea din spate, ca și stupii din bușteni verticali.


                                    Lorenzo Langstroth (1810-1895)
                                    Progresul practic a fost făcut în anul 1851 de către reverendul L. L. Langstroth din
                                    Philadelphia care a încorporat rame mobile în cutii stratificate. Principiul după
                                    care a fost construit stupul cu rame mobile a fost descoperirea spațiului albinei,
                                    un loc pe care albinele îl folosesc ca pe un coridor. Teoretic, acest spațiu este de
                                    6 până la 10 mm, iar practic este de obicei de 8 mm. Reverendul Langstroth nu și-a
                                    revendicat invenția, el a fost doar cel care a identificat nevoia spațiului albinei,
                                    atunci când a creat stupul practic, cu rame mobile. Stupii cu rame mobile au fost
                                    inventați înainte de anul 1852, când stupul Langstroth a fost patentat, însă aceștia
                                    nu erau practici, deoarece erau fie prea complicați, fie prea scumpi. Langhstroth a
                                    făcut experimente cu mai multe tipuri de stupi, însă doar în luna octombrie a anului
                                    1851 și-a dat seama cât de avantajos este să se țină cont de acest spațiu. La 5
                                    octombrie 1852, Langstroth a obținut un patent pentru inventarea stupului cu rame
                                    mobile: o cutie cu rame așezate paralel, în care părțile laterale și părțile de jos
                                    ale ramelor respectau spațiul albinei.

                                    Utilizarea stupului de tip Langstroth s-a extins rapid, la început în America de
                                    Nord, Europa și în restul lumii, acolo unde apicultorii au aflat de existența
                                    stupului prin intermediul cărții publicate de Langstroth în 1853. Charles Dadant
                                    care a emigrat din Franța în SUA în 1863, a avut un rol important în extinderea
                                    utilizării stupului cu rame mobile. În multe țări au început să apară reviste
                                    apicole, iar apicultorii au început să înființeze primele societăți apicole. Din
                                    1857 au început să fie folosite foile de ceară artificială inventate de Johannes
                                    Mehring, care erau mai rezistente pentru extractorul de miere centrifugal, inventat
                                    de italianul Francesco de Hruschka în 1865. Deoarece foile de ceară erau însârmate,
                                    erau mai rezistente la viteze mai mari de rotație ale extractorului.

                                    Albinele europene în alte regiuni
                                    Până în anii 1600 albinele melifere din specia Apis erau prezente doar în Europa,
                                    Asia și Africa. Albinele europene (Apis mellifera) au fost duse, cel mai probabil în
                                    coșnițe, din Anglia în America de Nord. Alte destinații ale albinelor europene au
                                    fost insulele Leeward, Sfântul Kitts și Nevis în 1688 și regiunea Guadelupa în 1689.
                                    În 1784 au fost duse din Florida în Cuba. Din Spania și Portugalia, albinele au fost
                                    transportate în America de Sud, ajungând pentru prima dată în Brazilia în 1839, și
                                    în Peru în 1857. În Australia albinele au fost transportate cu succes în 1810 și în
                                    Noua Zeelandă în 1839. Cu excepția Insulelor Hawaii unde albinele au fost aduse în
                                    1857, multe insule din Pacific au rămas fără albine până după anii 1950.

                                    Albinle melifere europene au fost importate în ultimele secole de Egipt și Israel,
                                    pentru că s-au dovedit a fi mult mai productive decât albinele din rasele native.
                                    Japonia, China și Thailanda care aveau albine din specia Apis cerana, au importat
                                    albine melifere din Europa. Albine din regiuni tropicale din Africa au fost duse în
                                    America de Sud în 1956, producându-se astfel o hibridizare între albinele prezente
                                    și albinele din Africa tropicală, iar albinele rezultate au fost denumite de
                                    apicultori albine africanizate. În următorii treizeci de ani albinele africanizate
                                    s-au răspândit în aproape toată America Centrală și America de Sud. În 1988 erau
                                    prezente în 21 de țări, din Argentina, până în Mexic.

                                    În 1986 albine din specia Apis florea din Asia, au fost găsite în Sudan, iar albine
                                    din specia Apis cerana au fost găsite în vestul Noii Guinee și în Papua Noua Guinee.
                                    În 1880, Frank Benton a avut o încercare fără succes de a aduce patru familii de
                                    albine din specia superioară Apis dorsata din sud-estul Asiei în SUA, deoarece
                                    albinele au murit pe drum.

                                    Produsele apicole
                                    Mierea
                                    Articol principal: Miere.
                                    Mierea a fost încă din antichitate cel mai important produs obținut de la stupi sau
                                    de la albinele sălbatice. În antichitate mierea era utilizată în special în medicină
                                    și a fost unul dintre cele mai populare „medicamente” în Egiptul Antic, fiind
                                    menționată de peste 500 de ori în 900 de rețete[6] și a fost un ingredient comun în
                                    medicina medievală. Mierea era adesea singura substanță disponibilă care putea face
                                    ca celelalte ingrediente acceptabile ca gust. În Europa mierea era utilizată ca
                                    medicament, ca hrană și ca îndulcitor: era mai ieftină decât zahărul până în anii
                                    1700 sau mai târziu. Prima carte despre miere, The virtues of honey in preventing
                                    many of the worst disorders a fost scrisă de Sir John Hill și publicată în 1759 în
                                    Anglia. Mierea reprezintă un aliment deosebit de plăcut, hrănitor, cu mare valoare
                                    biologică și calorică (3 150 kcal), ușor asimilabil, iar datorită conținutului său
                                    în inhibină, posedă reale proprietăți bactericide.

                                    Ceara
                                    Articol principal: Ceară.

                                    Faguri de ceară
                                    Ceara este produsul apicol cel mai ușor de transportat și manipulat, deoarece nu se
                                    deteriorează și nu necesită stocarea în recipiente speciale. Este un produs ce
                                    servește ca materie primă pentru numeroase industrii (peste 40). În antichitate și
                                    în Evul Mediu, ceara era folosită pentru plata tributului sau a altor taxe și era un
                                    articol comercial, deoarece putea fi utilizat în mai multe scopuri: pentru turnarea
                                    metalelor, modelare, impermeabilitate, ca adeziv, ca o componentă aunor alifii,
                                    pentru cosmetică, lumânări și alte surse de lumină. În Europa și în regiunile cu
                                    tradiție creștină, biserica avea nevoie de cantități însemnate de ceară pentru
                                    lumânări, motivul utilizării acesteia fiind virginitatea albinelor. În perioada
                                    anilor 1200 un cod galic, Cymraeg, dădea și motivul utilizării cerii în biserică:

                                    The origin of Bees is from Paradise, and on account of the sin man they came hence,
                                    and God conferred his blessing upon them, and therefore the mass cannot be said
                                    without the wax („Originea albinelor este din paradis, ele au venit din cauza
                                    păcatului omului, iar Dumnezeu le-a binecuvântat și de aceea slujba nu poate fi
                                    rostită fără ceară”).
                                    În ultima sută de ani piața mondială a cerii a scăzut considerabil, deoarece mierea
                                    se extrage prin centrifugare, iar fagurii se pot refolosi mai mulți ani. Astfel se
                                    pot obține producții de miere mai mari, iar producția de ceară reprezintă doar până
                                    la 2% din produsele stupului. O proporție considerabilă de ceară produsă se
                                    reîntoarce în industria apicolă care o prelucrează în forma fagurilor artificiali.


                                    Lăptișor de matcă
                                    Polenul, lăptișorul, propolisul și veninul, prin valoarea lor compozițională,
                                    reprezintă importante produse apicole, mult apreciate pentru proprietățile
                                    terapeutice. Comercializare polenului, puietului și a lăptișorului de matcă, ca
                                    produse separate ale stupului, a început după anul 1950, deoarece necesită
                                    utilizarea de metode moderne de procesare și stocare. Cercetările din ultimul timp
                                    au stabilit că valoarea sporurilor de recoltă, obținută în urma polenizării
                                    plantelor agricole cu ajutorul albinelor întrece de 10-15 ori valoarea produselor
                                    apicole obținute de la albine.
                                </p>
                            </div>
                        </div>



                    </div>



        </main>

    </div>

    <script src="../js/main.js"></script>

</body>

</html>